Kolme Opetusta Tarantinolta
===========================

:nimi: Henri Ailas
:opiskelija-numero: 345260

Luennon ensimmäisellä puoliskolla käsiteltiin pulp fiction elokuvan Vincent Vegaa ja hänen elämän tyyliään. Pistävimmin esille nousi hänen taipumuksensa syyttää jokaisessa tilanteessa ulkoisia tekijöitä sekä kiukuttelu. Näistä varsinkin ensimmäinen tuntui ikävästi tutulta, sillä itselläni on usein tapana syyttää useat myöhästelyni ulkoistentekijöiden, kuten epäsäännöllisten bussien syyksi. Vaikka todellinen syy myöhässä olemiseen onkin aamu laiskottelu ja torkkunäppäimen toistuva painaminen.

Mietityttämään jäi, uskoiko Vincent itse omat selityksensä vai yrittikö hän vain hämätä muita. Sillä yhdessä referoitavista artikkeleista käsiteltiin sitä, miten ihminen näkee itsensä eri tavalla muihin verrattuna. Elokuvan tapauksessa Vincent varmaan koki, ettei hänen ollut mitenkään tarkoitus ampua ja koska hänen ei ollut tarkoitus, mutta näin kuitenkin kävi, on sen pakko johtua ulkoisista tekijöistä, kuten montusta tiessä.

Luennon toisella puoliskolla tarkasteltiin Kill Bill elokuvan Bill:in filosofiaa. Bill keskittyy itseensä ja yli korostaa itse kokemiaan vääryyksiä. Hän myös hahmottaa ihmiset jäykkien kategorioiden kautta. Näkökulmista omien vääryyksien ylikorostaminen kuulostaa tutulta, ainakin välillä, kun on esimerkiksi ryhmätyössä tullut itse jotain sössittyä, tulee herkästi kaivettua esiin jonkun toisen tekemä pieni virhe siinä toivossa, ettei kukaan muu huomaisi sitä omaa virhettä. Kategorisesta ajattelusta stereotypiat tulivat omalta kohdalta ensimmäisenä mieleen.

Luennon keskeisimmät teemat, joihin luennon otsikko viittaa tuntuivat jotenkin jäävän usvaverhon peittoon. Luennon yhteen vetäminen tiukaksi paketiksi tuntui, ainakin omalta osalta, ontuvan, mutta luento kalvojen mukaan kolme opetusta ovat seuraavat: Ensimmäiseksi toisia tarvitaan, ensimmäisessä klipissä tämä lienee ilmennyt auttavaisena kaverina, jonka autotalliin piilouduttiin. Toiseksi muutos on mahdollinen, elokuvan bride pystyi lopettamaan kostonkierteen tajuttuaan olleensa raskaana. Lisäksi tästä opetuksesta oli esimerkkinä vielä tarina Dalai lamasta ja kasvonilmetutkijasta, tosin tuntui, etten enää tässä vaiheessa luentoa ollut tarpeeksi kärryillä tajutakseni täysin mitä tällä esimerkillä oikein haettiin. Kolmanneksi rakkaudellisuus voittaa, tämä jäi vielä enemmän avoimeksi.
