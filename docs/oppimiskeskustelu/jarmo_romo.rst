Kolme Opetusta Tarantinolta
===========================

:nimi: Jarmo Romo
:opiskelija-numero: 298375

Lähtökohtana mielestäni Pulp Fiction oli melko outo suunta lähteä etsimään mitään filosofista, sillä kyseessähän on melko tyypillinen amerikkalainen splatter elokuva. Kuitenkin myös näennäisen viihteellisestä elokuvasta voi löytää filosofia näkökulmia jos niihin kiinnittää huomiota.

"Its freaky but it happens" on elokuvan alkupuolelta löytyvä lause. Kyseinen lause voidaan tulkita siten, että jokainen ihminen käsittelee tapahtumia jossain mielessä omasta subjektiivisesta näkökulmastaan. Jokin asia, mikä on toisen mielestä hyvinkin ihmeellistä eikä sen pitäisi olla ollenkaan edes mahdollista voi olla jokun toisen mielestä, jos ei nyt täysin tavallista, niin ainakin täysin mahollista. Esimerkiksi elokuvassa erään matkustajan ampuminen takapenkille, voisi olla suurimman osan ihmisistä mielestä lähes mahdoton ajatus, mutta ammattilaisrikolliselle kohtuullisen tavallista. Toisen matkustajan kysyessä syytä tähän takapenkkimatkustajan ampumiseen, ampuja alkoi syyttää siitä jotain muita syitä kuin itseään, esim. sitä että auto ajoi pomppuun samaan aikaan kun hän sattui osoittamaan takapenkilläolijaa aseella. Tämä on mielenkiintoinen ajatus sinänsä, koska sivusta katsojahan näkee aivan päivänselvästi, että hän ampui takapenkilläolijan täysin tarkoituksellisesti eikä tilanteessa tulisi olla mitään tulkinnanvaraa. Kuitenkin on ihan faktuaalisesti totta, että periaatteessa emme kyllä sivustakatsojana voi sanoa, ammuttiinko takapenkilläolija tarkoituksella vai ei. Aionoa henkilö joka tähän kysymykseen osaa täysin varmasti vastata on ampuja itse, mutta tietenkin tosielämässä lähdettäisiin siitä oletuksesta, että ampujan motiivi tiedettiin riittävän varmasti. Tähän viittasi myös referaattitehtävän eräässä artikkelissa esitetty psykologian ajatelma siitä, että omaa toimintaa arvioidaan aikomusten perusteella, mutta muiden toimintaa toiminnan tai lopputulosten perusteella. Nämä kaksihan ovat fundamentaalisesti hyvin erilaisia lähtökohtia, omaa toimintaa pystytään ymmärtämään paljon paremmin kuin muiden, mutta toisaalta tämä johtaa siihen että muiden toimintaa tuomitaan paljon helpommin kun käytettävissä oleva informaatio on vähäisempää.

Elokuvassa päähenkilö kokee muutoksen omassa toiminnassaan, hän päättää lopettaa väkivallankäytön, ainakin samassa mielessä kuin tähän astisessa toiminnassaan. Elokuvassa tämä muutos johtuu luultavasti siitä, että hän on kokenut niin dramaattisia tapahtumia elokuvan aikana, ettei hän halua enää jatkaa samalla linjalla. Voidaan miettiä myös vaaditaanko aina jokin dramaattinen tapahtuma oman toiminnan muuttamiseen. Nopeasti ajateltuna tulee mieleen, että yleensä kyllä, mutta eihän se sinänsä ole mitenkään välttämätöntä. Se vaan näyttää olevan jonkinlainen empiirinen fakta, mutta mitään tarkkaa selitystä ei kyllä ole olemassa miksi näin tulisi olla. On myös mielenkiintoista pohtia sitä, mitä ylipäänsä tarkoittaa dramaattinen tapahtuma. Sehän ei sinänsä ole mitenkään objektiivinen määritelmä. Esimerkiksi jonkun ihmisen ampuminen olisi suurelle osalle ihmisiä dramaattinen tapahtuma, mutta ammattirikolliselle ei välttämättä. Yhdelle dramaattinen tapahtuma saattaa olla toiselle suhteellisen arkinen tapahtuma, toisaalta tämä tarkoittaa, että toisten mielestä vähämerkitykselliset tapahtumat voivat saada liikkeelle merkittäviä sisäisiä muutoksia muissa ihmisissä, jos he ovat kokeneet kyseisen tapahtuman dramaattisena.

Toisessa jaksossa puhuttiin siitä, kuinka eräs zen munkki oli vertaillut Buddhan ja Jeesuksen opetuksia ja tullut lopputulokseen, että molempien näkökulmien ydinsisältö oli huomattavan sama. Ja tämä ydinsisältö oli: ihmisessä on mahdollisuus pysyvään sisäiseen muutokseen. Mielestäni tässä on kyse vähä samansta asiasta, kun sanotaan, että kaikki uskonnot puhuvat jossain määrin samoista asioista eri nimillä ja eri opettajien tyyleillä. Mielestäni tämä on ainakin suunnilleen totta, vaikken kovin paljon olekkaan uskontoihin perehtynyt. Uskoisin, että kaikissa elämänfilosofioissa on kyse siitä, että tavoitellaan jonkinlaista sisäistä muutosta itsessä parempaan suuntaan.
