Pohdinnat
=========

Toisia tarvitaan
----------------
Ryhmämme jäsenet lähestyivät luennon ensimmäistä opetusta “toisia tarvitaan” Vincent Vegan filosofian kautta. Erityisesti hahmon käyttäytymisen kautta tuleva ulkoisten tekijöiden etsiminen ympäristöstä itsemme suojelemiseksi. Tässä korostuu kuinka näemme itsemme eri tavoin kuin toiset. Olimme yksimielisesti sitä mieltä, että jokainen on havainnut omassa käytöksessään vastaavia piirteitä.

Vincent Vega ja Jules turvautuivat Winston Wolfin apuun, kun he tarvitsivat apua Marvinin ampumisen jälkeen. Vincent, joka ei tyypillisesti osoittanut kunnioitusta muita ihmisiä kohtaan, luopui filosofiastaan kehuessaan Wolfin tekemää työtä. Pohdimme, että syy Vincentin käytökseen johtui hädästä, josta hän ja Jules eivät olisi selvinneet ilman ulkopuolista apua. Pohjimmiltaan jopa Vincent, joka vain hetkeä aiemmin oli keskittynyt syyttelyyn omasta virheestään, osoitti että toisia tarvitaan.


Transformaatio on mahdollinen
-----------------------------
Luennolla osoitettiin Beatrix Kiddon ja Julesin hahmon kautta, että transformaatio on mahdollinen. Transformaation taustalla on useimmiten jokin ulkoinen merkittävä tekijä, kuten Beatrixin tapauksessa lapsen saaminen. Julesilla transformaation sai aikaan ihme, jossa Marvinin ystävän ampumat luodit eivät osuneet Julesiin ja Vincent Vegaan. Transformaation kokeminen on kuitenkin hyvin subjektiivista: saman tilanteen kokenut Vega ei kokenut tilannetta ihmeenä eikä kokenut minkäänlaista transformaatiota. Hänelle suurempi ihme oli vaikutti olevan ranskalainen versio Big Macistä.

Ryhmämme tuli siihen lopputulemaan, että tranformaatioiden vaikutus on harvoin pysyvää. Useat meistä kokevat elämänsä aikana eri tasoisia transformaatioita, mutta ennen pitkää palaavat aiempaan elämän filosofiaansa. Päättelimme, että transformaatio on sitä pysyvämpää mitä merkittävämpi tekijä sen on saanut aikaan ja mitä merkittävämmäksi yksilö sen muutoksen hetkellä kokee.


Rakkaudellisuus voittaa
-----------------------
Luennon loppupuolella korostettu rakkaudellisuus voittaa-teema jäi hieman epäselväksi Kill Bill-elokuvan loppukohtauksen kautta tulkittuna. Erityisesti Billin kuoleman merkitys teeman kannalta ja Beatrix Kiddon kiitollisuus itkiessään huoneen lattialla jätti suuria filosofisia kysymyksiä mieleemme.
