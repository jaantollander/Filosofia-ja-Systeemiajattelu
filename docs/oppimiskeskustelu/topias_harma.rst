Kolme Opetusta Tarantinolta
===========================

:nimi: Topias Härmä
:opiskelija-numero: 429089

Kolme opetusta Tarantinolta oli luentona ajatuksia herättävä. Oman itsensä havainnoimisen vertailu luennoilla tarkasteltuihin Tarantinon elokuvien henkilöiden omaaviin käytösmaailmoihin, kuin myös opetusten esille tuomiseen nousi omalta osaltani luennon keskeiseksi asiayhteydeksi. Vaikka kohdennettujen henkilöiden osalta luennolla esitetyt kohtaukset eivät olleet kovin pitkiä ja omalta osaltani ainakin useaan otteeseen nähtyjä, niin silti kyseiset kohtaukset kätkevät sisälleen tarkemmin tarkasteltuna sellaisia asioita, joita ei ole aikaisemmin osannut edes huomioida. Tämä osoittautui luennon aikana yllättäväksi osapuoleksi.

Luennolla korostettujen henkilöiden kautta etenkin Vincentin tapauksessa korostetaan henkilön käyttäytymisen kautta ilmenevää henkilön filosofiaan ja mitä siitä voidaan oppia. Vincentin kohtauksessa tulee hyvin esille, kuinka elokuvahahmon kiukuttelu ja muiden syyttäminen nousee esille oman virheen seurauksesta. Kyseinen muihin ihmisiin suuntautuva uhkaava tai syyllistävä käytös on itseään ruokkivaa, sillä kyseisessä mielentilassa oleva löytää jatkuvasti ympäristöstään asioita, jotka voisivat olla niin sanotusti paremmin. Omalta osaltani olen huomannut käytännössä tämän muiden syyttämisen olevan helppo pakokeino itsensä suojelemiseksi. Tämä korostuu etenkin omalla kohdallani puolustusvoimien palveluksen ajalle, jossa virheiden tekeminen ja niiden ottaminen omalle vastuulle ei ole helppoa useiden muiden ihmisten ympäröimänä. Hahmon kautta tuotiin myös esille nautinnon merkitystä ja sen tavoittelua. Nautinnon tavoittaminen on usein vaativaa siinä mielessä, että ihmisen on mentävä läpi jostain sellaisesta mikä vaatii ihmiseltä varteenotettavia resursseja toteutuakseen. Voitaisiin puhua siis jonkin sortin vaihtokaupasta tavoiteltavan kokonaisvaltaisen nautinnon suhteen .

Määrätietoisuus, ymmärrettävyys ja kunnioitus nostettiin esille Pulp Fiction elokuvassa esiintyvän Winston Wolfin innoittamana. Havahduin näiden aiheiden kautta oman käytökseni tulkintaan. Olen elämässäni pyrkinyt juurikin tällaisten hyveiden saavuttamiseen ja pidän etenkin toisten ihmisten kunnioitusta merkittävänä osapuolena elämässä. Vincentin osoittama kunnioitus Winston Wolfia kohtaan aikaisemmin esittämien käytöksestä riippumatta on hieno osoitus tämän kunnioituksen voimasta ihmisten välillä, jolloin niin sanottu kiukuttelu ja syyttely saadaan unohtumaan. Tästä kokonaisuudesta nousee hyvin esille luennolla esitetty opetus toisten ihmisten tarpeellisuudesta oman elämän kannalta, ja samalla suunnaten Vincentin osoittaman aikaisemman muita ihmisiä vähättelevän käytöksen negatiivisuuden.

Muutos/transformaatio oli esillä luennon jälkipuoliskolla erittäin vahvasti. Pulp Fictionin Julesin ja Kill Bill- elokuvan Beatrix Kiddon kokemat transformaatiot olivat luennon tulkinnan pohjana. Merkittävä muutos omassa elämässä on jotain sellaista mihin jokaisen ihmisen pitäisi kokea mahdolliseksi. Transformaatio ei ole aina meidän itsemme käsissä, mutta vastaavia tapahtumia kykenee myös esiintymään oman itsemme sisäisesti. Olen usein pohtinut sitä, että onko ihmisen mahdollista muuttaa itseään sisäisesti omien kokemuksien kautta tehdyn päätöksen siivittämänä. Luennon tarjoama anti mahdollisti esimerkkien kautta trasformaatioon kykenevyyttä ja sen toteuttamista, vaikkakin kyseessä oli tosielämästä poiketen elokuvan tapahtumat. Tästä huolimatta esimerkkejä voidaan tosiaan kuitenkinsoveltaa omaan elämäämme. Luopuminen siihen mitä olet ollut jo pitkän aikaa ja kenties itsensä kehittäminen uuteen suuntaan vaatii uhrauksia, mutta loppujen lopuksi haluan ja tahdon uskoa, että transformaation merkitys ja toteutus voi olla ihmisen kehittymisen osalta kannattavaa.
